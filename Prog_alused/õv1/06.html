<h2>Algoritm</h2>
<p>
    Programmeerimises keskendume kohustavatele eeskirjadele – neile, mis kirjeldavad tegevusi, mida peab tegema. Tavaliselt
    on elus mingi ülesande lahendamiseks vaja teha mitu sammu järjest – sel juhul saame rääkida lahenduseeskirjast ehk
    algoritmist. Algoritm on mingi hulk kindlas järjekorras kohustavaid eeskirju.
</p>
<p>
    Algoritmil on neli olulist omadust.
</p>
<ul>
    <li>Algoritmi iga samm peab olema täpne, st olema ühetähenduslik.</li>
    <li>Algoritm peab olema lõplik. Vastasel juhul ei saa me probleemile lahendust.</li>
    <li>Algoritm peab olema efektiivne, st ta peab andma probleemile korrektse vastuse.</li>
    <li>Algoritm peab olema üldine, st ta peab lahendama ülesande iga eksemplari. Näiteks ringi pindala leidmise algoritm
        peab sobima kõigi võimalike algandmetega.</li>
</ul>
<p>
    Algoritm on täpselt defineeritud (arvutuslik) protseduur, mis koosneb instruktsioonide hulgast, millele antakse
    sisendina ette mingi väärtus või väärtuste hulk ja mis leiab väljundiks mingi väärtuse või väärtuste hulga. Teiste
    sõnadega, algoritm on protseduur, mis võtab andmed ja manipuleerib nendega, järgides ettekirjutatud samme ja leiab
    otsitavad väärtused
</p>
<h3>Plokkskeem</h3>
<p>
    Üks laialdaselt levinud viis algoritmide esitamiseks on plokkskeem, kus kasutatakse algoritmi alguse, lõpu, tegevuste
    ning otsustuste kujutamiseks erinevaid kujundeid.
</p>
<h3>Lineaarne algoritm</h3>
<p>
    Lineaarne algoritm koosneb järjestatud toimingute jadast, mis ei sõltu algandmete väärtustest, samas kui iga käsku
    täidetakse ainult üks kord rangelt pärast sellele eelnevat käsku.
</p>
<h3>Hargnev algoritm</h3>
<p>
    Hargnev algoritm saab sõltuvalt mõne avaldise väärtusest või mõne loogilise tingimuse täitmisest sooritada toiminguid
    mitmes erinevas suunas.
</p>
<br/><br/><br/>
<div class="button" style="width: 100%; text-align: center;">
    <a onclick="loadMain2('./õv1/06.html')" href="#jump_to">Sulge</a>
</div>