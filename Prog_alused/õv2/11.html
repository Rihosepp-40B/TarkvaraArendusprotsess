<h2>Hulk</h2>
<p>
    Hulk (<code>set</code>) on järjestamata elementide kollektsioon. Selles ei ole kordusi. Elemente ei saa indeksi järgi
    pärida. Hulga elemendid peavad olema muutumatud (immutable). Ta ise on muutuv (elemente saab lisada, eemaldada). Hulgaga
    saab teostada matemaatilisi hulga operatsioone.
</p>
<h3>Hulga loomine</h3>
<p>
    Hulga tähistamiseks kasutatakse loogelisi sulge <code>{}</code>, kuid tühja hulga saab luua ainult korraldusega
    <code>set()</code>. Selle abil saab luua hulka ka olemasolevatest järjenditest (hulka jäävad ainult unikaalsed
    väärtused, korduvaid väärtusi pole).
</p>
<p class="näide">
    <code>
        my_set = {1, 2, 3}  # => {1, 2, 3}<br/>
        empty_set = set()  # => set()<br/>
        <br/>
        numbers = [1, 2, 3, 1]<br/>
        numbers_set = set(numbers)  # => {1, 2, 3}
    </code>
</p>
<p>
    Hulka ei saa panna muutuvaid objekte. See annab vea: "TypeError: unhashable type: 'list'". List võib programmi jooksul
    muutuda, seepärast seda hulgas ei saa kasutada. Kasutada saab: sõne, arvud, tõeväärtus, ennik, None jt.
</p>
<h3>Töövahendid hulgaga</h3>
<ul>
    <li><code>hulk.add(väärtus)</code> elemendi lisamine.</li>
    <li><code>hulk.update([väärtus1, väärtus2])</code> mitme elemendi lisamine.</li>
    <li><code>hulk.discard(väärtus)</code> elemendi eemaldamine, ignoreerib puuduvat väärtust.</li>
    <li><code>hulk.remove(väärtus)</code> elemendi eemaldamine, annab vea teate puuduva väärtuse korral</li>
    <li><code>hulk.pop()</code> suvalise elemndi eemaldamine ja tagastamine, kuna hulga puhul ei ole indeksit, siis võtab
        see korraldus suvalise elemendi.</li>
    <li><code>for</code> tsükliga saab elemendid kätte.</li>
</ul>
<p class="näide">
    <code>
        numbers = {4, 1, 6}<br/>
        for number in numbers:
            <span>print(number) &nbsp;# => 1, 4, 6</span>
    </code>
    Saadavate elementide järjekord ei ole garanteeritud.
</p>
<ul>
    <li><code>hulk_a.union(hulk_b)</code> ühend - kõik elemendid, mis kuuluvad ühte või teise hulka või mõlemasse. Saab ka
        nii: <code>hulk_a | hulk_b</code></code></li>
    <li><code>hulk_a.intersection(hulk_b)</code> ühisosa - kõik elemendid, mis kuuluvad mõlemasse hulka. Saab ka nii:
        <code>hulk_a & hulk_b</code></li>
    <li><code>hulk_a.difference(hulk_b)</code> vahe - kõik elemendid, mis kuuluvad esimesse hulka, aga ei kuulu teise hulka.
        Saab ka nii: <code>hulk_a - hulk_b</code></li>
    <li><code>hulk_a.symmetric_difference(hulk_b)</code> sümmeetriline vahe - kõik elemendid, mis kuuluvad esimesse või
        teise hulka, aga ei kuulu mõlemasse. Saab ka nii: <code>hulk_a ^ hulk_b</code></li>
    <li><code>len(hulk)</code> hulga pikkus.</li>
    <li>Sõne tähed hulgaks: <code>my_set = set("hello")</code> annab hulga <code>{'l', 'o', 'e', 'h'}</code></li>
    <li>Kas element on hulgas: <code>'h' in my_set</code> annab <code>True</code></li>
</ul>
<p class="näide">
    <code>
        a = {1, 2, 3}
        b = {2, 3, 4, 5}
        print(a | b) &nbsp;# {1, 2, 3, 4, 5}
        print(a & b)  # {2, 3}
        print(a - b)  # {1}
        print(a ^ b)  # {1, 4, 5}
    </code>
</p><br/>
<div class="button">
    <a href="https://github.com/Rihosepp-40B/TARge25_programmeerimise_alused/tree/main/13_Hulk">Harjutuste kaust GitHub repos</a>
</div>
<br/><br/><br/>
<div class="button" style="width: 100%; text-align: center;">
    <a onclick="loadMain2('./õv2/12.html')" href="#jump_to">Järgmine teema</a>
</div>