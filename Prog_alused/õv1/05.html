<h2>Muutuja andmetüüp</h2>
<h3>Muutuja</h3>
<p>
    Muutuja (ingl k variable) on nimega varustatud koht arvuti mälus väärtuste salvestamiseks. Teisisõnu, muutuja
    kasutamine programmis teeb võimalikuks andmete meeleshoidmise programmi töötamise jooksul.
</p>
<p>
    Andmetüüp määrab, milliseid väärtuseid saab vastavat tüüpi muutujas talletada. Muutuja "tekib" siis, kui talle antakse
    väärtus ning muutuja tüüp lähtub talle omistatud väärtused. Igakordsel väärtuse omistamisel paigutatakse muutuja arvuti
    mälus uude kohta. Muutuja võib endas talletada ükskõik millist andmetüüpi. Pythonis võib muutuja hoida algselt ühte
    andmetüüpi väärtust ja uue väärtuse omistamisel hoopis teist andmetüüpi väärtust.
</p>
<h3>Muutuja väärtustamine</h3>
<p>
    Muutujale omistatakse väärtus võrdusmärgi abil. Näiteks, olgu meil tarvis võtta kasutusele muutuja nimega greeting,
    mis peab hoidma endas Sõne (string) (ehk jutumärkide või ülakomade vahele võetud märgijada) <code>Hello"</code>". Muutujal saab olla
    ainult üks väärtus. Kui anda muutujale uus väärtus, siis eelmine väärtus asendatakse uue väärtusega.
</p>
<h3>Muutuja nimetamine</h3>
<p>
    Muutuja nime valimisel tuleb arvestada, et programmikoodi lugeja peab saama aru, mis sisuga väärtust antud muutujas
    hoitakse. Pythonis kehtivad muutuja nimedele teatud reeglid - nimi koosneb tähtedest, numbritest ja allkriipsudest.
    Esimene sümbol peab olema täht või allkriips, sellele võivad järgneda allkriipsud, tähed kui ka numbrid. Python on
    tõstutundlik.
</p>
<h3>Muutujale väärtuse omistamine</h3>
<p>
    Muutujad saavad oma väärtusi kas sisendlausest või omistuslausest. Muutujale omistatakse väärtust võrdusmärgiga. Mõned
    näited muutujale väärtuse omistamisest:
</p>
<ul>
    <li><code>number = 3</code></li>
    <li><code>word = "strawberry"</code></li>
    <li><code>number_with_comma = 5.00</code></li>
</ul>
<br/><br/><br/>
<div class="button" style="width: 100%; text-align: center;">
    <a onclick="loadMain2('./õv1/06.html')" href="#jump_to">Järgmine teema</a>
</div>